<!DOCTYPE html>
<html lang="en">

    <head>
        <meta charset="UTF-8">
        <title>Polscy skoczkowie</title>
        <link rel="stylesheet" href="style.css">
    </head>

<body>
    <div id="tytul">
        <h1 id="napis">Polska kadra skoczków narciarskich</h1>
    </div>
    <div id="menu">
        <div id="0" class="zawodnik"><a href="index.html">Home</a></div>
        <div id="1" class="zawodnik"><a href="stoch.html">Stoch</a></div>
        <div id="2" class="zawodnik"><a href="kot1.html">Kot</a></div>
        <div id="3" class="zawodnik"><a href="zyla.html">Żyła</a></div>
        <div id="4" class="zawodnik"><a href="kubacki.html">Kubacki</a></div>
        <div id="5" class="zawodnik"><a href="hula.html">Hula</a></div>
        <div id="6" class="zawodnik"><a href="wolny.html">Wolny</a></div>
        <div id="7" class="zawodnik"><a href="muranka.html">Murańka</a></div>
        <div id="8" class="zawodnik"><a href="wasek.html">Wąsek</a></div>
        <div id="9" class="zawodnik"><a href="pilch.html">Pilch</a></div>
        <div id="10" class="zawodnik"><a href="zniszczol.html">Zniszczoł</a></div>
        <div id="11" class="zawodnik"><a href="stekala.html">Stękała</a></div>
     </div>
    <br>
    <div id="g">
    <h1>Piotr Żyła</h1> <img src="piotrzyla.jpg">
   </div>
   <div id="l">
    <h3 class="color">Życiorys i biografia Piotra Żyły</h3>
    <p><strong>Piotr Żyła to polski skoczek narciarski, drużynowy mistrz świata (2017 r.) , brązowy medalista indywidualny
        Mistrzostw Świata (2017 r.), drużynowo (2013 r., 2015 r.) oraz brązowy medalista Mistrzostw Świata w lotach
        narciarskich drużynowo (2018 r.). Uczestnik Igrzysk Olimpijskich w Soczi (2014 r.). Znany ze specyficznego
        poczucia humoru.</strong></p><img src="piotrzyla1.jpg">

    <h3 class="color">Pochodzenie i początki kariery</h3>
    <p>Piotr Żyła urodził się 16 stycznia 1987 r. w Cieszynie. Obecnie mieszka w Wiśle, jest zawodnikiem klubu WSS
        Wisła. Jak wielu zawodników, rozpoczął przygodę ze skakaniem jako dziecko – w wieku 8 lat. W dzieciństwie pytany
        o swojego idola, bez wahania wskazywał Adama Małysza.
        Na przełomie XX i XXI wieku, startował w Mistrzostwach Polski, jednak bez większych sukcesów. W 2003 roku
        ukończył naukę w Zespole Szkół Mistrzostwa Sportowego w Szczyrku, a w 2006 ukończył SMS Zakopane.

        Starty w zawodach międzynarodowych rozpoczął w 2004 roku, startując w Pucharze Kontynentalnym w St. Moritz.
        Pierwsze punkty zdobył jednak w Sapporo w 2005 roku, zajmując 19 pozycję. W tym samym roku zdobył srebrny medal
        Mistrzostw Świata juniorów w drużynie, między innymi wraz z Kamilem Stochem. </p>
    <img src="piotrzyla2.jpg">

    <h3 class="color">Początki w Pucharze Świata</h3>
    <p>Debiut Piotra w Pucharze Świata miał miejsce w 2006 roku w Sapporo. Co ciekawe, podobnie jak rok wcześniej w
        Pucharze Kontynentalnym, zajął tam 19 pozycję, zdobywając pierwsze punkty w swoim debiucie. W sezonie 2006/2007,
        również kilkukrotnie punktował w Pucharze Świata, jednak później przyszło załamanie formy. Słabsze występy w
        kolejnych sezonach, zarówno w zawodach najwyższej rangi, jak i Pucharu Kontynentalnego, sprawiły, że w 2010 roku
        został odsunięty od kadry A reprezentacji Polski.

        Dopiero treningi w klubie pod okiem znakomitego fachowca jakim jest Jan Szturc, zaowocowały zwyżką formy i
        kadrowi trenerzy postanowili dać szansę Żyle w Pucharze Kontynentalnym. Dobre wyniki wprowadziły go ponownie do
        kadry A i Pucharu Świata w 2011 roku, w których startował już regularnie.

        W 2012 roku zajmował miejsca głównie w drugiej dziesiątce Pucharu Świata, miewając kilkukrotne przebłyski –
        między innymi 7 miejsce w trakcie konkursu lotów narciarskich w Vikersund, gdzie pobił rekord Polski w długości
        skoku, osiągając 232,5 m.

        W 2013 roku w Oslo, po raz pierwszy w karierze stanął na podium Pucharu Świata i to od razu na jego najwyższym
        stopniu ex aequo z Gregorem Schlierenzauerem. Było to jego jedyne podium indywidualne aż do 2016 roku.

        W latach 2014-2015 indywidualnie plasował się w dalszej części tabeli Pucharu Świata, początkowo w drugiej
        dziesiątce, ze sporadycznymi wyskokami do pierwszej. W drużynowych konkursach wraz z kolegami kilkukrotnie
        stawał na podium. Sezon 2015/2016 był jednym z jego najsłabszych w karierze, gdzie wielokrotnie nie zdobywał
        punktów Pucharu Świata.</p>

    <h3 class="color">Najlepsze lata kariery</h3>
    <p>W sezonie 2016/2017 wróciła regularność w punktowaniu, która pozwoliła wrócić Piotrowi na podium Pucharu Świata,
        a także dała 2 miejsce w Turnieju Czterech Skoczni. Od tamtej pory, regularnie zajmował miejsca w pierwszej
        dziesiątce konkursów, kilkukrotnie poprawiając rekord Polski w długości skoku.

        W następnych latach, zadomowił się w czołówce zawodów najwyższej rangi, a jego forma pozwalała na wielokrotne
        zajmowanie miejsc na podium w Pucharze Świata. Sezon 2018/2019 zakończył na najwyższym w karierze, 4 miejscu
        klasyfikacji generalnej. W ostatnich dwóch sezonach, zajmował 3 miejsce w klasyfikacji generalnej Pucharu Świata
        w Lotach Narciarskich. Na drugie, już tym razem samodzielne zwycięstwo czekał do 15 lutego 2020 na skoczni
        mamuciej w Bad Mittendorf.</p> <img src="piotr zyla3.jpg">
</div>
<div id="r">
    <h3 class="color">Mistrzostwa Świata i Igrzyska Olimpijskie</h3>
    <p>Sześciokrotnie startował na Mistrzostwach Świata w Narciarstwie Klasycznym – zadebiutował na nich w 2007 roku w
        Sapporo, gdzie indywidualnie zajął odległe 35 na dużej i 41 miejsce na normalnej skoczni. Kolejne Mistrzostwa
        Świata w 2011 Oslo i 2013 w Val di Fiemme, kończył w drugiej, trzeciej dziesiątce. W 2015 roku w Falun zajął 33
        miejsce na normalnej skoczni, natomiast na dużej wskoczył do pierwszej dziesiątki zajmując 9 miejsce.

        Największy sukces indywidualny na Mistrzostwach Świata osiągnął jednak w 2017 roku w Lahti, zdobywając brązowy
        medal na dużej skoczni. W 2019 roku w Seefeld plasował się w okolicach trzeciej dziesiątki.

        Zdecydowanie większe sukcesy osiągał w drużynie, gdzie wraz z kolegami zdobył dwa brązowe medale w 2013 i 2015
        roku, a w Lahti w 2017 zdobył tytuł drużynowego Mistrza Świata, wraz z Kamilem Stochem, Maciejem Kotem i Dawidem
        Kubackim.

        Trzykrotnie startował w Mistrzostwach Świata w Lotach Narciarskich, debiut miał miejsce w 2008 roku, w
        Oberstdorfie, gdzie nie przebrnął kwalifikacji. W 2012 roku w Vikersund zajął 33 miejsce, natomiast w 2018 w
        Oberstdorfie 17 miejsce. Drużynowo natomiast w 2008 zajął 10 miejsce, 7 miejsce w 2012, z kolei w 2018 wywalczył
        brązowy medal.

        Na Igrzyskach Olimpijskich startował tylko raz w 2014 roku w Soczi – na skoczni dużej zajął 34 miejsce, nie
        startował na skoczni małej. Drużynowo zdobył 4 miejsce tuż za podium. Był w kadrze olimpijskiej w 2018 roku w
        PyeongChang, jednak nie wystartował w żadnym z konkursów.</p>

    <h3 class="color">Letnie Grand Prix</h3>
    <p>Debiut w Letnim Grand Prix miał miejsce w 2007 roku. W tamtym okresie zajął 8 miejsce podczas konkursu w Hakubie.
        Ten i pozostałe starty pozwoliły mu ukończyć Letnią Grand Prix na 35 pozycji.

        Na kolejne starty w cyklu czekał do 2011 roku, które ukończył na 5 pozycji, dzięki wspaniałej postawie w Hakubie
        (dwa razy 2 miejsce) oraz 4 miejscu w Klingenthal.

        Następne letnie okresy, obfitowały w mniejsze sukcesy. Dopiero w 2014 roku zajmował miejsca na podium w Wiśle i
        Einsideln (2 miejsce). W kolejnym roku powtórzył sukces w Wiśle, a także był w zwycięskiej drużynie tamtego
        konkursu drużynowego. W 2017 roku dołożył kolejne miejsca na podium w Hinterzarten i Hinzenbach. Rok później
        rozpoczął cykl letni od drugiego miejsca w Wiśle, by odnieść zwycięstwo w zawodach w Einsideln. Dokładając
        podium w Rasnovie, zajął ostatecznie 3 miejsce w klasyfikacji generalnej tego cyklu. </p>

    <h3 class="color">Mistrzostwa Polski</h3>
    <p>Od początku XXI roku, starował w konkursach Mistrzostw Polski. Pierwsze sukcesy przyszły jednak dopiero w 2007
        roku, gdzie wraz z kolegami z klubu zdobył tytuł drużynowego mistrza Polski, a także indywidualnie zajął 3
        miejsce. Indywidualnie, po raz pierwszy Mistrzem Polski został w 2014 roku w Wiśle. Sukces powtórzył jeszcze w
        2016 roku w Zakopanem oraz w 2019 roku w Szczyrku. Dwukrotnie w zawodach tej rangi zdobywał srebrny medal (2011,
        2017) oraz czterokrotnie brązowy (poza wspomnianym 2007 także 2009, 2013, 2015). Drużynowo natomiast, złoty
        medal zdobył także w 2009 roku, czterokrotnie srebrny (2008, 2011, 2013, 2015) oraz dwukrotnie stał z kolegami z
        drużyny na najniższym stopniu podium.</p> <img src="piotr zyla4.jpg">

    <h3 class="color">Ciekawostki</h3>
    <p>Ma 176 cm wzrostu i waży 59 kg.

        Jego rekord życiowy w długości skoku to 248 metrów (Planica 2019).

        W wolnym czasie sporo czasu spędza na grze Pokemon Go oraz grze na gitarze.

        W latach 2006-2018 był żonaty z Justyną Żyłą, siostrzenicą Adama Małysza. Para ma dwoje dzieci – Jakuba i
        Karolinę.

        Siostra Piotra Żyły również trenowała skoki narciarskie, a także snowboard.

        Znany ze swojego poczucia humoru, wielokrotnie rozbawiał dziennikarzy i widzów niewybrednymi żartami m.in. o
        postawieniu flaszki Martinowi Kochowi za zepsuty skok w Zakopanem, Thomasowi Morgensternowi za interwencje u
        sędziów czy o połknięciu przez własną córkę kostki toaletowej.</p></div>
</body>

</html>